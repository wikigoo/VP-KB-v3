
## **نمونه 1: زن و طلا**

سلام علیکم. امروز تبلیغِ یه طلافروشی رو دیدم که نوشته بود: «روز زن نزدیکه، بیاید طلا بخرید». و این در صورتیه که ما به روز زنِ قبلی هنوز نزدیک‌تریم\! من اصلاً در واقع می‌خوام بدونم که چه نیازیه که این‌قدر روز زن داشته باشیم؟ خب زنید دیگه... ما مردیم. خیلی طبیعیه، کلاً دو نوعیم: شما و ما. چرا هر ماه باید بگید آخ‌جون، ما؟ بعد طلا هم می‌خوان\!

اون‌وقت ما کلاً یه روز داریم، اونم شریکی با روز توالت، همونم بهمون جوراب می‌دید. نه، احساس می‌کنم هی سعی می‌کنید بهمون توهین کنید، ما نمی‌فهمیم.

بعد یهو فکرم رفت سمتِ شغل طلافروشی... واقعاً شغل جالبیه. یه عالمه چیز می‌فروشن که برق می‌زنه، بعد زنا می‌رن می‌خرن از خودشون آویزون می‌کنن که برق بزنن. بعد بعضی وقتا مالِ همم قرض می‌گیرن که با مالِ هم برق بزنن. هر کیم بیشتر برق بزنه، برنده‌ست. جالب اینجاست که همون‌قدر که زنا عاشق طلان، همون‌قدر برای مردا مهم نیست. اصلاً تا حالا دیدید یه مرد به زنش بگه: «عزیزم پاشو بریم برات طلا بخرم یه ذره برق بزنی؟» کاملاً یه طرفه است.

و چون نمی‌تونن همون حس‌و به ما منتقل کنن، مجبورن با منطقِ ما باهامون حرف بزنن که: «ببین عزیزم، این فقط طلا نیست، سرمایه‌گذاریه\! فردا می‌بینی یه جا گیر کردیم، همین طلا نجاتمون دادا». بعد کاملاً هم مشخصه که به چیزی که دارن می‌گن اعتقاد ندارن، چون چشاشون داره عینِ آدم بدجنسای کارتونا برق می‌زنه. ولی خب، در نهایت مجبوری سرویس بخری که اون بندازه و تو بِشی.

همین دیگه... هوام که کثافته، دلار هم که رفته بالا، برقم که هی می‌ره بی‌ناموس.

---
## **نمونه 2: اقتصاد و خاورمیانه**

سلام علیکم. می‌دونستید ما الان وزیر اقتصاد نداریم؟ جدی. یعنی یه وزیر، کلاً نیست. یعنی الان شما برید اداره‌ی اقتصاد، بگید: «ببخشید، وزیر هست؟» می‌گن: «تموم کردیم». اونم نه وزیرِ مثلاً ورزش... وزیر اقتصاد\! یعنی تنها کسی که الان باید حتماً باشه. اونایی که تو انتخابات باختن، وزیرو زدن که رُخو نگه دارن، حالا هیچ‌کسم ندارن جاش بذارن.

البته اون‌قدرم برامون مهم نیست. ما دو سه ماه رئیس‌جمهورم نداشتیم؛ این‌که اصلاً تو اخبارم نیست. واقعاً خاورمیانه جای جالبیه. یه نگاهی به اطرافتون بندازید؛ تجربه‌ای که ما تو زندگیمون داشتیم، کشورای دیگه دارن تو پلی‌استیشن بازیشو می‌کنن. تازه پدرمادرا شاکی از کمپانیان که اینا داره رو رفتار بچه‌مون تأثیر می‌ذاره، *خشنش می‌کنه*.

خشنش می‌کنه؟\! ما تا لب مرزامون، همه‌ی کشورا یه سری با خاک یکسان شدن. خودمون هشت سال تو جنگ بودیم که هنوزم تموم نشده، فقط غولش تغییر کرده. الان‌که دیگه کاملاً آنلاینه؛ یعنی اخبارو چک می‌کنیم ببینیم الان کجان. اصلاً صدها کشته و زخمی، تو اخبار، روتین روزانه‌مونه. کجاش مهم نیستا، پای ما گیره\! یعنی اگه کمتر از این باشه، ممکنه این‌قدر احساس خوشبختی کنیم که یه بچه‌ی دیگه هم بیاریم. الان ما صدای کپسولی تو کوچه بیاد، می‌ریم بنزین می‌زنیم. یعنی وضعیت روانمون اینه.

حالا موازیش، الان بزنی استرالیا، یه عنکبوت بنفش پیدا کردن که پستانداره. بعد همه می‌ریزن بیرون می‌رقصن. یعنی اگه یه زندگیِ دیگه نباشه، من یکی خیلی شاکی می‌شم. جدی.

همین دیگه... دلار که واحد پولمون شده، اسپانسرمونم «ایرانیکارت»ه که هر کاری که نمی‌شه رو انجام می‌ده. 

---
## **نمونه 3: اکسپلور اینستاگرام**

سلام علیکم. امروز همین‌جوری داشتم تو اکسپلور اینستاگرام می‌چرخیدم که دیدم یکی از این پیجای آموزش اینستاگرام نوشته بود که: «دیگه زیر پستاتون هشتگ نزنید. هشتگ مُرد». در صورتی که همین یه هفته پیش، کاملاً سالم بود و اصلاً خودش گفت بزنید\!

یا اون یکی می‌گه صبح استوری بذار. اون می‌گه نصفه‌شب بذار. اون می‌گه سه ثانیه‌ی اول کلیپ مهمه. اون می‌گه رنگ لباست مهمه. اون می‌گه قُلّاب بذار. اون می‌گه تور بنداز. اون می‌گه موزیک ترند. اون می‌گه کپشن. اون می‌گه... بابا گاییدید ما رو\!

قدیم اصلاً این چیزا نبود. هرکی یه گوشه مغازه‌شو داشت، جنسشو می‌فروخت. الان املاکی داره تک‌چرخ می‌زنه، وکیله داره می‌رقصه، نقاشه کشیده پایین، اونو با ماشین دارن می‌کشن رو زمین دستش عسل طبیعیه، اونو از درخت آویزونش کردن دستش چراغ جلوی دویست و شیشه، اون داره آب می‌ریزه رو باباش، اون ننه‌شو کرده تو کابینت، اون فحش می‌ده، اون داره استریپ‌تیز می‌کنه... خب سگ تو این اکسپلور که دیگه آبرو نذاشته برامون\!

دیگه می‌خوای دیده شی، باید کلاً با خانواده و فامیل خداحافظی کنی بگی: «ببخشید، من... اُسکلَم از این به بعد». نون از این تو در میاد. والا\! شما هم ننم‌جانی کنید بره بده... مجتبی، قطعش کن\!

---

## **نمونه 4: دلار**

سلام علیکم. من از وقتی که تو این مملکت چشم به جهان گشودم، ما نزدیک قُلّه‌ایم و همش داریم پیروز می‌شیم و با حفظ سِمت، باید مقاومت هم بکنیم، چون همیشه تو «شرایط حساس کُنونی» هستیم. البته الان دیگه مقاومت خاصی نمی‌کنیم، چون دیگه کُونونی‌مون پاره شده.

قبلاً یادمه یکی رئیس‌جمهور می‌شد، چهار سال دومش، چون دیگه نمی‌تونست رئیس‌جمهور بشه، دیگه می‌گفت: «آقا به من چه\!» و دیگه پَهنه‌ رو ول می‌کرد و دلار و این حرفا. پزشکیان که اومد، یه تنوعی داد و تو چند ماه، به اندازه‌ی چهار سال سوم، دلار رفت بالا.

ممکنه الان بگید: «تو چقدر ساده‌ای\! رئیس‌جمهور که کاره‌ای نیست و مافیاها و زودیاک‌های اهریمنی در میانند». که باید بگم دقیقاً. ولی خب، چون اگر بخوام منطقی باشم می‌گیرنم، باید مثلاً بگم: «آقای پزشکیان، چیکار دارید می‌کنید؟ الوعده وفا». یا: «آقای نماینده‌ی مجلس، شما با رأی مردم اونجایید، باید پشتیبان ملت باشید» و از این اعتراض‌های بی‌خطر برای کسب محبوبیت که تأثیرش نزدیک به صفره.

اوضاعمون این‌جوریه که دیگه حتی کافه و رستوران و تفریحات معمولی هم نمی‌کنیم، چون باید نصف حقوقمونو دلار کنیم. نه برای پولدار شدن؛ برای ترس از عقب نموندن. ترس از شکستن ال‌سی‌دی گوشی، ترس از خراب شدن لپ‌تاپ، سوختن یخچال، اضافه شدن اجاره، دارو و حتی سیب‌زمینی...

و حالا خیلی اوضاع خوب بود، امسال بمب و جنگم به پکیج زندگی خاورمیانه‌ای‌مون اضافه شده. حالا ممکنه بگید این اپیزود چرا خنده‌دار نبود، که باید بگم اتفاقاً این خنده‌دارترین اپیزودم بود. یه نگاه به وضعیت بندازید، قهقهه می‌زنید.

همین دیگه... برقا همش قطعه، دلار هم که نزدیک صده، اینام می‌گن حسنی بده.

---
## **نمونه 5: رابطه تو شهرستان**

سلام علیکم. رابطه داشتن تو شهرستان، واقعاً عجیبه. مثلاً تو با هر کی دوست بشی، قبل از اینکه بشناسیش، می‌شناسیش\! یهو می‌فهمی دخترِ «علی بلورچی»ه که سه سال پیش ازشون سرویس قابلمه خریدید و آمار همه‌م مشخصه.

مثلاً دختره می‌ره به دوستش می‌گه: «ببین، من با عماد دوست شدم». اون می‌گه: «کدوم عماد؟ دویست و هفت داره؟» بعد تو می‌گی آره. بعد می‌گه: «می‌دونستی این با مرجان دوست بود؟» بعد تو می‌گی: «کدوم مرجان؟» اون می‌گه: «مرجان دیگه، از بچه‌های هنرستان زینبیه‌ی دارالعلوم». بعد اون می‌گه: «آهااان، همونی که زنداییش سینه‌هاشو عمل کرده؟». و به همین شکل، زندگینامه‌ی پسره از سن بلوغ تا اکنون، تحلیل می‌شه.

پسرا؟ نه. این‌جوری‌ان که مثلاً می‌رن به دوستشون می‌گن: «من با سارا امجدی دوست شدم». اونم می‌گه: «اِ...» بعد تموم می‌شه. چیزی هم بدونن، نمی‌گن.

بعد شما با یکی دوست می‌شدید، نمی‌تونستید واسه خودتون همین‌جوری با ماشین تو خیابون بچرخید، چون این‌جوری دختره باید دو دقیقه یه بار زیر صندلی باشه. حالا یا آشنای اونو می‌بینی، یا آشنای تورو. برای همین، یا تو کمربندیان، یا جاده‌های بین‌شهری، یا معمولاً حالا یه سفره‌خونه‌ی دور می‌شناسن که می‌رن اونجا.

البته الان خیلی خوب شده. کافه و اینا اومده، مردم بافرهنگ‌تر شدن، دیگه بشناسنت، نهایت پشت سرت حرف می‌زنن. قبلاً می‌رفتیم دو تا آب‌هویج می‌گرفتیم، می‌رفتیم تو کوچه پس‌کوچه می‌خوردیم، آخرشم یکی می‌شناخت، مستقیم زنگ می‌زد به بابات\! بابا چه لاشی‌هایی بودید شما، خداوکیلی\! الان یهو یادم اومد... والا.

همین دیگه... گربه‌ی محله‌مون چهار تا زایید که تو کوچه ولن. اسپانسرمونم «ایرانیکارت»ه که به دردتون می‌خوره. 

---
## نمونه 6: انتخابات ریاست‌جمهوری

انتخابات ریاست‌جمهوری در کشورهای مختلف شیوه‌های متفاوتی دارد.
در روسیه برای نامزد شدن در انتخابات ریاست‌جمهوری سه راه وجود دارد:
یا باید از طرف حزبی باشد که در پارلمان حضور دارد،
یا اگر از یک حزب غیرپارلمانی می‌آید، باید دست‌کم صد هزار امضا از مردم برای تأیید صلاحیت جمع کند.

کاندیداها نباید در بانک‌های خارجی روسیه حساب داشته باشند،
نباید در ۲۵ سال گذشته خارج از روسیه زندگی کرده باشند
و نباید تابعیت یا اقامت کشور دیگری را داشته باشند.
(آخ که چقدر دلمان چنین قانونی را می‌خواهد!)

تا سال ۲۰۱۲ دوره‌های ریاست‌جمهوری ۴ ساله بود، اما با اصلاح قانون اساسی به ۶ سال تغییر کرد.
در سال ۲۰۲۱ هم اصلاحیه‌ای اضافه شد که عملاً همه‌چیز را از صفر برای رئیس‌جمهور وقت بازتنظیم کرد.
جالب اینکه این تغییر فقط شامل پوتین شد و به او اجازه داد دوباره برای دو دوره شش‌ساله دیگر نامزد شود؛
یعنی احتمالاً تا سال ۲۰۳۶، در ۸۳ سالگی هم همچنان رئیس‌جمهور باقی بماند.

از سال ۲۰۰۰ تا ۲۰۳۰ ـ و شاید هم تا ۲۰۳۶ ـ فقط یک دوره‌ی چهار ساله (۲۰۰۸ تا ۲۰۱۲) پوتین رئیس‌جمهور نبود.
انتخابات اخیر هم به‌صورت آنلاین و حضوری برگزار شد.
حتی مردم مناطق تازه ضمیمه‌شده از اوکراین هم در آن شرکت کردند.
نتیجه؟ پوتین برای پنجمین بار با ۸۷ درصد آرا رئیس‌جمهور شد.

---
## نمونه 7:  جنگ لبنان و اسراییل

آیا اسرائیل این بار می‌تواند به هدفش در جنگ با لبنان برسد یا مثل پنج بار گذشته دست خالی برمی‌گردد؟

اولین جنگ لبنان و اسرائیل سال ۱۹۷۸ رخ داد. آن زمان اسرائیل به بهانه عملیات سازمان آزادی‌بخش فلسطین به لبنان حمله کرد. پس از یک هفته نبرد و شهادت دو هزار لبنانی، با قطعنامه سازمان ملل مجبور شد جنوب لبنان را تخلیه کند و نیروهای یونیفل کنترل منطقه را به دست گرفتند.

در سال ۱۹۸۲، اسرائیل با عملیات «صلح برای الجلیل» دوباره به لبنان حمله کرد؛ این بار به بهانه ترور سفیرش در بریتانیا. بعد از سه ماه محاصره بیروت و شهادت چهارده هزار لبنانی، نیروهای فلسطینی با طرح صلح آمریکا به تونس تبعید شدند. اسرائیل نیز در جنوب لبنان با نیروهای متحدش باقی ماند. اما عملیات‌های حزب‌الله برای اخراج صهیونیست‌ها ادامه یافت تا اینکه پس از جنگ هفت‌روزه سال ۱۹۹۳ و جنگ هفده‌روزه سال ۱۹۹۶، نهایتاً اسرائیل در سال ۲۰۰۰ و پس از ۱۸ سال مجبور به عقب‌نشینی از جنوب لبنان شد.

جنگ «تموز» یا همان جنگ ۳۳ روزه در سال ۲۰۰۶، با اسیر گرفتن دو سرباز اسرائیلی به دست حزب‌الله آغاز شد. اسرائیل در این جنگ تمام زیرساخت‌های جنوب لبنان و بیروت را بمباران کرد، اما در نهایت با انهدام ناو، تیپ گولانی و تانک‌های مرکاوا، شکست خورد.

در سال ۲۰۲۳ نیز حزب‌الله وارد جنگ جدیدی با اسرائیل شد که تا امروز ادامه دارد. در این نبرد تاکنون سید حسن نصرالله، چند تن از فرماندهان حزب‌الله و بیش از دو هزار لبنانی به شهادت رسیده‌اند. با این حال، آنچه روشن است این است که اسرائیل بار دیگر دست خالی بازخواهد گشت.

---
## نمونه 8: قطعنامه 1701

قطعنامه ۱۷۰۱ شورای امنیت در بحبوحه‌ی جنگ ۳۳ روزه لبنان و اسرائیل تصویب شد تا آتش‌بس برقرار شود.
دولت لبنان آن را پذیرفت و حزب‌الله هم با وجود اعتراض به «غیرمنصفانه بودنش»، به احترام دولت موافقت کرد.

مفاد اصلی قطعنامه چنین بود:

اسرائیل باید خاک لبنان را ترک کند.

هیچ گروه مسلحی بدون اجازه دولت لبنان وجود نداشته باشد (یعنی حزب‌الله خلع سلاح شود).

نیروهای حزب‌الله از مرز با اسرائیل عقب‌نشینی کنند و در عوض نیروهای سازمان ملل در منطقه مستقر شوند.

اما واقعیت؟ وزیر دفاع لبنان گفته اسرائیل حتی یک روز هم پایبند نبوده و بیش از ۳۵ هزار بار آن را نقض کرده است.
نخست‌وزیر وقت لبنان هم در سال ۲۰۰۶ تأکید کرد که تا اسرائیل عقب‌نشینی کامل نکند، حزب‌الله سلاحش را زمین نمی‌گذارد.

امروز هم وضعیت همان است:

اسرائیل هنوز مزارع شبعا را اشغال کرده است.

حزب‌الله می‌گوید نه از مرز عقب‌نشینی می‌کند، نه سلاحش را تحویل می‌دهد، چون بخشی از دولت رسمی لبنان است.

حتی بیانیه داده که «تا آتش‌بس در غزه برقرار نشود، در جنوب لبنان هم خبری از آرامش نیست.»

به این ترتیب، قطعنامه ۱۷۰۱ هیچ‌وقت به‌طور کامل اجرا نشد؛ نه اسرائیل از خاک لبنان خارج شد و نه حزب‌الله سلاح را کنار گذاشت.

---
## نمونه 9: ورزشکاران مقابل اسراییل

برخلاف تصور بعضی‌ها، فعالیت‌های ضداسرائیلی فقط مخصوص ایران و ایرانی‌ها نیست. نمونه‌ی بارزش همین مسابقه ندادن ورزشکاران با نمایندگان اسرائیل است.

در سال ۲۰۲۴ تیم ملی زنان بسکتبال حاضر نشد با تیم اسرائیل دست بدهد.

در المپیک ۲۰۱۶ هم قرار بود یکی از تیم‌ها رودرروی اسرائیل قرار بگیرد، اما بازیکنانش از مسابقه انصراف دادند.

همین المپیکی که حالا در جریان است، مسعود ادریس، جودوکار الجزایری، صریحاً گفت: «من با اسرائیلی‌ها مسابقه نمی‌دهم، هرچه می‌خواهد بشود!»
جالب اینکه در المپیک قبلی فتحی نوری، جودوکار دیگر الجزایری، به دلیل همین موضع تا پایان عمر ورزشی‌اش محروم شد.

نمونه‌های دیگر هم هست:

یک کاراته‌کار لبنانی در مسابقات پرتغال مدال طلا گرفت اما روی سکو حاضر نشد، چون یک ورزشکار اسرائیلی هم آنجا بود.

کویتی‌ها: عبدالله الانجاری (جودو)، محمد تنیس (والیبال)، عبدالرزاق البغلی (موج‌سواری).

لبنانی‌ها: ناسیف الیاس (جودو)، عزالدین فرج (تکواندو)، مایکل ابی‌نادر (کشتی).

عراقی‌ها: علی الکنانی (موی‌تای) و تیم ملی شمشیربازی عراق.

دیگران: مریم به‌موسی (تکواندو – تونس)، عبدالمالک (بوکس – الجزایر)، بیان جمعه (جودو – سوریه).

حتی در المپیک‌های اخیر، ورزشکارانی از شنا گرفته تا کشتی، نمونه‌های مشابهی را رقم زده‌اند.
این‌ها همه نشان می‌دهد که پرهیز از رویارویی با اسرائیل یک روند گسترده است، نه صرفاً محدود به ایران.